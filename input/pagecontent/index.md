### Background

เป็นแหล่งรวมรวม FHIR terminology resources ได้แก่ CodeSystem, ValueSet, ConceptMap และ NamingSystem สำหรับให้ FHIR artifacts อื่น ๆ มาอ้างอิงถึง

หมายเหตุ: ข้อมูลต่าง ๆ เว็บไซต์นี้เป็นเพียงฉบับร่าง เพื่อนำเสนอขอความเห็นจากสาธารณะ ยังมิควรนำไปใช้อ้างอิงในโครงการต่าง ๆ

### ที่มาของข้อมูล

ชื่อของ artifacts เช่น CodeSystem หรือ ValueSet จะเป็นดังรูปแบบนี้ "{Group}: {ชื่อของรายการนั้น} เว้นเสียแต่ว่าจะเป็น CodeSystem สากล เช่น SNOMED CT อาจมีการละชื่อกลุ่ม

ยกตัวอย่างเช่น ValueSet ที่มีชื่อว่า "THCC: รหัสกิจกรรมในชุมชน" หมายความว่าเป็น ValueSet ที่อยู่ในกลุ่ม THCC และมีชื่อว่า รหัสกิจกรรมในชุมชน

เนื่องจากเว็บไซต์นี้สร้างขึ้นโดยเริ่มจากการแปลงรหัสที่ใช้ในโครงสร้าง 43 แฟ้มพลัส ดังนั้นกลุ่มของรหัสจึงมักจะเป็นกลุ่มที่มีการใช้งานใน 43 แฟ้มพลัส

ณ ปัจจุบันมีการจัดกลุ่มดังนี้

| ชื่อ Group | ความหมาย                                                                            |
| ---------- | ----------------------------------------------------------------------------------- |
| THCC       | ชุดรหัสจากโครงสร้างข้อมูล 43 แฟ้ม ซึ่งออกโดย THCC                                   |
| 43File     | ชุดรหัสจากโครงสร้างข้อมูล 43 แฟ้ม แต่ไม่ชัดเจนว่าออกโดย THCC หรือไม่                |
| eClaim     | ชุดรหัสจากโครงสร้างข้อมูล eClaim 16 แฟ้มของสปสช.                                    |
| PCU        | ชุดรหัสจากโครงสร้างข้อมูลระบบโรงพยาบาลส่งเสริมสุขภาพตำบลและหน่วยบริการปฐมภูมิ (PCU) |
| Std15      | ชุดรหัสจากโครงสร้างข้อมูลมาตรฐาน e-Refer (สปสช.กทม. 15 แฟ้ม)                        |
| 43Plus     | ชุดรหัสจากโครงสร้างข้อมูล 43 แฟ้มพลัส โดยไม่สามารถระบุที่มาอื่นได้                  |
| Metadata   | ชุดรหัสที่สร้างขึ้นใหม่เพื่อประกอบการใช้งาน 43 แฟ้ม plus ผ่าน FHIR                  |
| DOPA       | ชุดรหัสของกรมการปกครอง                                                              |
| TH         | ชุดรหัสที่มีใช้แพร่หลายในประเทศไทย                                                  |
| Inter      | ชุดรหัสสากล                                                                         |
